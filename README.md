# ua-fixed-internet-coverage-map-2025

### Контекст
В Україні відсутня мапа покриття фіксованим Інтернетом, на основі якої можна приймати рішення про розвиток інфраструктури фіксованого Інтернету. Представлена в результаті цього дослідження мапа покриття фіксованим Інтернетом (до рівня населеного пункту) та набір даних до неї - результат спільних зусиль Директорату фіксованого інтернету Міністерства цифрової трансформації та BRDO. Зазвичай, європейські країни будують такі інструменти виключно на основі звітності інтернет-провайдерів, але в Україні, в тому числі через послаблення для операторів на період воєнного стану, така звітність є неповною. Для побудови цієї мапи ми інтегрували ряд джерел даних:
1. Дані регуляторної звітності інтернет-провайдерів (за формою 1-Т)
2. Публічний набір Ookla for Good з даними щодо швидкості завантаження у конкретній точці координат (поєднавши це далі з кордонами населених пунктів в Україні)
3. Відповіді від громад щодо покриття населених пунктів — для цього розробили окрему форму
4. Відповіді від соціальних закладів щодо статусу покриття фіксованим Інтернетом
5. Відповіді інтернет-провайдерів щодо планів з розширення мереж у 2025 році
6. Дані географічного огляду НКЕК
а також додаткові дані, які використали для аналізу:
- кількість населення у населених пунктах (станом на 2023 рік)
- дані від обленерго щодо кількості абонентів
- дані від мобільних операторів щодо 4G у населених пунктах тощо

Зведені дані візуалізовані на дашборді, доступному публічно за посиланням:
https://public.tableau.com/app/profile/brdo.ict.sector/viz/-2025_17459995052150/coverage2025

Фінальний набір даних у табличному форматі можна завантажити тут:
https://github.com/brdo-ict-sector/ua-fixed-internet-coverage-map-2025/raw/refs/heads/main/2.%20clean_data/final_fixed_all_plus_minreinteg_nkek_mob%20-%20as%20for%202025-08-19.xlsx


### Безпосередня мета дослідження і обмеження методу оцінки
Безпосередньою мотивацією цього дослідження було визначити населені пункти, де точно немає фіксованого Інтернету, щоби сформувати перелік тих НП, хто може взяти участь у програмі Інтернет-субвенції 2025. Відповідно, оцінка кількості населених пунктів, отриманих в результаті цього дослідження, є консервативною: там де були сумнів щодо статусу покриття (коли джерела даних конфліктували між собою), ми схилялися до висновку, що НП скоріше підключений — щоби точно прибрати можливі випадки отримання субвенції тими НП, хто вже має покриття.

### Відтворюваність дослідження
скрипти для обробки написані на мові програмування R (папка `0. code`). Усі публічні набори даних, використані при аналізі, викладені у цьому репозитарії (папки `1. source_files` та `2. clean_data`). Непублічні набори можна отримати, зв'язавшись з Директоратом розвитку фіксованого Інтернету Міністерства цифрової трансформації, або сектором 'IT і Телеком' BRDO. За умови, що усі набори доступні, викладений скрипт дозволяє повністю відтворити усі кроки аналізу.

### Опис кроків аналізу 
Файл `11_frontline_zones.R` використовує дані Інституту вивчення війни для визначення лінії бойового зіткнення і, відповідно, окупованих населених пунктів.

`12_ookla_processing.R` поєднує дані публічного набору Ookla for Good з регуляторною звітністю Інтернет-провайдерів за формою 1-Т (непублічний файл) для визначення покриття населених пунктів фіксованим Інтернетом. Набір від Ookla (фіксований інтернет) охоплює тут щоквартальні дані за період 2019 - II квартал 2025 року; звітність за формою 1-Т береться за повний 2021 - ІІ квартал 2025 року. Використовуючи дані від Ookla, припускаємо, що населений пункт покритий фіксованим Інтернетом, якщо там принаймні раз за вказаний період фіксувалася швидкість завантаження >=30 Мб/с. Аналогічно, якщо регуляторна звітність хоч раз фіксувала присутність провайдера у населеному пункті, теж вважаємо, що там є фіксований Інтернет.  
На основі опрацьованих даних від 1-Т та Ookla, ми створили перший дашборд. Працюючи з дашбордом, ОТГ мали заповнити окрему форму, якщо бачили невідповідність між даними на дашборді та фактичним покриттям населеного пункту (НП).
https://public.tableau.com/app/profile/brdo.ict.sector/viz/2025_17411328049920/Dashboard1

`20_main_form_responces.R` опрацьовує дані з форми, яку заповнили ОТГ по населеним пунктам. Цей скрипт видає два зведених файли, обидва непублічні: (а) 'ookla_1_t_no_fixed_responses.xlsx' містить відповіді від тих НП, які за даними від 1-Т та Укли не мають фіксованого інтернету. 
`30_agg_clean_data_sources.R` агрегує усі джерела: кількість населення за даними ДМС (2023), відповіді від соціальних закладів щодо статусу покриття, відповіді з форми ОТГ, регуляторну звітність, дані Укли, плани провайдерів з розширення мережі 2025 — щоби сформувати єдиний набір для подальшого аналізу.

`32_derived np coverage - rules and conclusion.R` і `33_presorted np eligibility analisys.R` визначають, де є конфлікт джерел і застосовують аналітичні правила для остаточного визначення, чи є в населеному пункті фіксований інтернет, чи немає. Серед таких правил:
- якщо за даними 2 форм в НП є фіксований інтернет, значить він там є
- де лише географічний огляд регулятора свідчить, що немає фікси, а не менш як два інших джерела свідчать, що є, значить там є покриття.
- де будь-які 3 джерела свідчать, що фіксований інтернет є у НП, там є (і навпаки).
- де немає, але громада пише, що для цього НП непотрібен, пишемо 'є' (оскільки мета вправи - визначити НП під субвенцію).
Кілька десятків НП вийшли зі статусом "потребує уточнення з боку ОВА".

`41_fixed_int_data plus soc_est.R` додає дані про соціальні заклади з реєстрів: ЗНЗ/ДНЗ, медичні заклади (НСЗУ), заклади культури та, окремо, ЦНАП

`42_add_active combat_zones_minreintegr.R` додає дані про території активних бойових дій станом на квітень 2023 року.

`50_add_nkek_data_to_main_df.R` додає дані географічного огляду Регулятора до основного набору для подальшої візуалізації

`60_add_mob_operators_data.R` додає дані мобільних операторів щодо присутності 4G у НП. Скрипт видає фінальний набір для подальшої візуалізації у дашборді.

Фінальний дашборд з даними аналізу станом на серпень 2025 року доступний за посиланням:
https://public.tableau.com/app/profile/brdo.ict.sector/viz/-2025_17459995052150/coverage2025

